Niye monarşiler (krallıklar) Avrupa'da yokoldu? 

Hala var

Ama şunu da belirtmek lazım, geriye kalan saltanat sistemlerinin çoğu Protestan ülkelerde.

Niye? Katolisizm 1. Roma'nın devamı, Bizans, Osmanlı aynı barbar, vahşi Roma düzeninin devamı. Bu sistemlerde bir "merkezi din" var, baştaki yönetici yarı-tanrı havasına giriyor, kültür pederşahi, devlet askeri, dini düzenin ortasında. Olmayan / azalan bu yonetim kültürüdür. Yani evet, monarşi artık çoğu yerde yok, daha doğrusu, bu tür ülkelerde artık yok. Bu durum gayet normal, toplumda biraz rasyonalite artınca insanlar uyanıyor ve baştaki despot kisiligin icabına bakıyorlar (ya da bastaki kendiliğinden gidiyor, bizde olduğu gibi). Evrimsel sürec yönetime aksediyor. Daha irrasyonel, daha geri olan tabii ki yokolacak.








zaman:

Kasım 26, 2013










Daha önceki tarih yorumunda Cumhuriyet'in radikal 
biçimde gerçekleştirdiği devrimler, batılılaşma adımları kurucu 
kadrolarla başlatırken; yenilenen tarih yorumu [..] batılılaşmaya tarihsel köken ve süreklilik arama 
girişimiydi. Başka bir ifadeyle devrimlere tarihsel meşruiyet 
kazandırarak merkezden dışladığı toplumsal çoğunluğa ulaşmayı, hatta 
onları da sekülerleşme sürecine katmayı amaçladığı söylenebilir. Diğer
 tarafta İslamcıların batılılaşma itirazlarını sadece tek parti 
döneminin bazı ceberut uygulamaları ile sınırlayan yorumlarla onların 
elinden önemli kozlarından birini almayı amaçlayan bir devlet aklının 
akademik ve entelektüel versiyonu sahaya sürülmüş oldu [..].

Osmanlı-Cumhuriyet
 ilişkisini devlet sistematiği içinde süreklilik yaklaşımıyla yorumlayan
 muhafazakar tarih yorumunun Osmanlı yaklaşımında, laik seçkinlerin 
kopuş çizgisi yerine sürekliliğe vurgu vardır. Bu anlamda doğal 
batılılaşma çizgisine gelen muhafazakar tarih yorumu Tanzimat'ı, 
Islahat'ı, Meşrutiyet'i ve Cumhuriyet'i tarihsel şartlarda anlamlandırır
 ve bunların dönemsel koşullara verilmiş cevaplar olduklarından 
hareketle devlet aklını adeta kutsar. Devlette süreklilik olgusunu ve 
her şeye hakim devlet aklını öne çıkaran bu tarih yorumu, ideolojik 
önyargılardan arındırılmış ama Gökalpçı bir kültürel harmanlamayla 
batılılaşmayı daha ıslah edilmiş, muhafazakar bir forma girmiş şekliyle 
yeniden üretir. Modernleşmeyle sorunu bitirmiştir; daha doğrusu bunu 
sorun alanı olmaktan çıkarmıştır; devlet gerekli olduğunda en doğru 
olanı yapan, tarihin akışına müdahale eden 'üst akla' dönüşmüştür.

Muhafazakarlığın
 Osmanlı versiyonu ile 'devletçilik' olarak yeniden dönüşü, sanılanın 
aksine temelde İslamcılığın tezleri ile temel çatışma içindedir. 
Sağ-Muhafazakarlıkla İslamcılık, bilerek ve kasti olarak birbirine 
karıştırılıyor; muhafazakar aydınlar eliyle devletin yeniden ürettiği 
yeni Osmanlı akımı, bu çerçevede İslamcıların batılılaşma üzerinde 
yaptığı tarih okumasıyla zıttır.

Ilginç

Olanlar milliyetçi / modernist hissiyatın kendine "uygun tarih" yaratması çabaları sadece... Yazıda Vaka-i Hayriye'den bahsediliyor mesela; bu olayı destekleyen, desteklemeyen olabilir, fakat şu sonucu ulaşmamak gayet zor: bu insanlar (yonetimdekiler) barbar bir hayat tarzı takip ediyorlarmış.  Böyle bir tarih içinden cımbızla bile çekip çıkarılacak ne bulunabilir?

Atilla Yayla

[Ç]oğu Türk milliyetçisine göre Kürtlerin özgürlüğünün artması Türklerin özgürlüğünü azaltır. Kemalistler de, aynı şekilde, dindarların özgürlüğünün artmasını kendi özgürlüklerinin azalması olarak görüyor. Bazı dindarlar seküler kesimlerin özgürlüğünün artmasının kendi özgürlüklerini gerileteceğini iddia ediyor.Bu görüşlerin, duruşların, korkuların hepsi yanlış, temelsiz. Özgürlük hiç ama hiç kimsenin tapulu malı değil. Tüm insanlar, her insan teorik olarak eşit özgürlüğe sahip. Özgürlük, iktisadî tabirle, bir kıt mal teşkil etmez. Özgürlük havuzu sonsuz genişliktedir. Birinin özgürlüğünün genişlemesi başka birinin özgürlük alanını daraltmaz.

Dogru








zaman:

Kasım 14, 2013










