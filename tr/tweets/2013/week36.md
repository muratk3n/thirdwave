# YDB - 13/9
Ama  Japonların nesi milliyetçiydi? [2. Cihan Harbi sırası ve öncesini kastediyor]

Hoppala

Japon kamikaze pilotları "fikri hür, vicdanı hür bireyler" oldukları için intihar dalışı yapmıyorlardı herhalde. Bu ne biçim soru?

Bir Bakan

[Rus Savaşı sırasında Sarıkamış'ta olduğu gibi] gerekirse bir 90 bin şehit daha verebiliriz.

İlginç

Memlekette ne kadar çok ölüm, kendini feda vs. türünde laflar geveleniyor.. Ölümün, onla ilgili rakamların bu kadar rahat telafuz edilmesi bir acaiplik, insan hayatına dair bir aldırmazlıktır. Vay 90 bin, başka bir yerde 30 senede 30 bin.. Rakamlar uçuşuyor.

Biz özgürlük taraftarıyız. Ölüm hakkında bu tür düşünceleri olan bir kişi, istiyorsa özgürce gidip kendi hayatını feda edebilmelidir (etmese daha iyi olur tabii, oyle bir cagda degiliz).







zaman:

Eylül 13, 2013










# YDB - 5/9
Mısır'da olanlar herkesin malumu [..] İhvan darbeye karşı direnme kararı aldı ve devam eden gösterilere yapılan müdahale sonrası birçok üyesi öldürüldü ve yaralandı [..].

İhvan bu noktada ne yapmalı? Duygusallıktan uzaklaşıp realiteyi  görmeli [..] [G]eri adım atmalı. Ülkedeki sürecin ilerlemesini ve seçimleri beklemeli. Demokrasi tecrübesi açısından Türkiye'yi adeta 50 yıl öncesinden takip eden Mısır daha çok kaynayacak [..].

% 50 oy almış olan bir hareket olarak [Ihvan] tek başına [..] direnip devrim yapacak güçte değildir. Selefiler ve bazı islami öğeler de yanında değildir. Ordu zaten zamanında artan gösterilerde iktidarı Mübarek'ten alıp seçimlere izin vermişti. Ancak bu "verme" gücü sayesinde iktidar olduğunu sanan fakat muktedir olmayan İhvan'a darbe yapmıştı [..]

Ancak [..] siyaset okumalarını ve barışçıl örgütlenmesini devam ettirirse ilerde yapılacak seçimlerde tekrar başarılı olmaması için bir neden yok.

 "İhvan geri adım atmalı" derken tepki alabileceğimi  biliyorum. Önemli değil [..] Ama önemli olan işte gerçek bir alternatif olabilmek. Katılımcı bir demokratik anlayışla tüm toplum kesimlerini kucaklayabilmeyi gerçekleştirebildiğiniz zaman yollarınızı kendiniz açarsınız.

Doğru

Başka çare yok.. Müslüman Kardeşler kendini yenileyecek, durumu tartıp düşünecek, söylemine icraata bakacak. Milyonların sokağa dökülmesinde bütün hatanın kendisinde olduğunu görecek. Ondan sonra "değiştim" diye geri döner... Bugünleri de "biz zamanında amma hıyarlık yapmışız" diye anabilir. Siyaset içinde yer almaya devam edebilmeleri için de lazım bunlar. Hüsnü Mübarek tarafından 1. Tahrir oncesi Batılıları korkutma amaçlı "öne sürüldükleri" için hak etmedikleri bir organizasyonel güce sahiptiler, fakat yine de bir şekilde temsili sistemin içinde olmalılar.







zaman:

Eylül 05, 2013










# YDB - 11/9
Olimpiyat’ın İstanbul’a verilmeyişi [ardından yapılan yorumlarda] toplumun fena hâlde bölündüğü, ayrıştığı ve çok kötü bir geleceğe doğru 
hızla sürüklendiği şeklinde yorumlar yapıldı. Korkmayın ve üzülmeyin, 
öyle bir şey yok. Yeni bir ülke kurulurken her toplumda bulunduğu gibi 
bizim toplumda da var olan derin çatlaklar, sağlıklı bir ulus yapısına 
engel olacağı endişesiyle sıvayla örtüldü. O çatlaklar yok sayıldı. Dış 
görünüşte zevahir belki kurtarıldı ama aşağıda çatlakların varlığı hep 
devam etti, ne küçüldüler ne de eksildiler. Günümüze gelindiğinde artık 
sıvalar dökülmeye, çatlaklar ortaya çıkmaya başladı. Mevcut siyasi irade
 de yeniden sıvama yöntemini tercih etmeyince, en aklı başında 
sosyologdan ortalama vatandaşa kadar herkes paniğe kapıldı.

Olmadığı zannedilen rahatsızlıkların ortaya çıkması iyidir. İlk 
zamanlarda ciddiyet derecesi değişen sıkıntılar yaşanabilir ama bu durum
 kaçınılmazdır. Zamanla çatlakların etrafındaki kitleler verili duruma 
alışacak, ister istemez karşılıklı köprüler kurulacak ve asıl o vakit 
sağlıklı bir toplum yapısı oluşacaktır.

Galiba öyle

Türkiye'nin tarihsel olarak kendine özel ilginç bazı handikapları var - ulus oluşturma deneyi, endüstriyel milliyetçi ulus-devletin 2. Cihan Harbi'de kendi kendini yoketmesine yakın basladı. Diğer milletlerin "illallah" dediği şey bizim ülkede hala kuruluş aşamasında, üstüne titrenen deney olarak devam etti, milli heyecan ölmedi, çünkü çok yeniydi. Yerel ulus söylemi de bir şekilde kıvırtarak, ve zaten raslantısal olarak içinde olmayarak Avrupa tecrübesinden uzak kaldı. 1. Cihan Harbi ardından "Almanlar yenildiği için biz yenilmiş sayıldık", 2. Cihan Harbi'ne girmedik ve o mentalitenin zirve noktasını bizzat yasamadık, vs. Sonuç olarak ve zaten köylü bir toplum olarak o ezici endüstriyel felaketten ders alınamamış oldu. Mesela olimpiyatları kaybettigimiz Japonya nasıl milliyetçi kalabilirdi ki? Milliyetçiliğin yüzünden adam kafasına atom bombası yemişti.

"Medeniyet dediğin tek dişi kalmış canavar" sözü doğrudur. Yerinde bir gozlemdir. Fakat oradaki kastedilen medeniyet zaten kendini yoketmis, eski sanayisel medeniyettir. Avrupa'da bunun ardından başka bir medeniyetin temelleri atıldı, ve bu yeni medeniyet geliştirilmeye devam ediliyor. Türkiye bunları hala kendi heyecanla koruyup kolladığı "milli heyecanı" gözlüklerinden görmeye devam ediyor. Hala etrafı çitlerle çevrilmiş bir hayal dünyasında yaşıyor. 

Dogru, TR'deki mevcut dandik yapıyı ve hissiyatları ne kadar sıvasan da (mesela 12 Eylül ardından 80 Model MGK Sentezi ile) eksiklerin artık kapanması mumkun degil. 2013 yılında Türkçü, Osmanlıcı "ulus inşası tonları" tasıyan laflar edilince milletin ağzı açık bunları "sevmesini" ve "sevinmesini"  bekleyen işte bu acaip düşünce silsillesidir.

İnsanlar kimligi, tarihi, kültürü hakkında ne isterse düşüncektir, bilginin bu kadar rahat dolaşabildiği bir çağda tersi zaten mümkün olamaz. Bu tür özgürlüğü bir takım "çıkar odaklarını nasıl tatmin ederim", "ona şunu verirsem karşılığında bunu alırım" gibi taktiksel yaklaşımlarla ortadan kaldıramazsınız.








zaman:

Eylül 11, 2013










# YDB - 6/9
Alman Anayasası’nın ilk maddesi neyle başlıyor biliyor musunuz. Bizdeki gibi zorlama bir devlet ve toplum tarifiyle değil; insanla başlıyor [..] Aynen aktarayım: "İnsan onuru kutsaldır. Devletin görevi, insan onuruna saygı göstermek ve her türlü saldırıya karşı korumaktır. Bu nedenle bütün vatandaşlar kabul etmelidir ki insan onuru kutsal, vazgeçilmez ve el konulamaz bir insan hakkıdır. Toplumda ve dünyada barışın, huzurun ve adaletin sağlanması için bu esastır."

Bu maddeyle kalmayalım... Alman Anayasası’nın ikinci maddesi de hayli ilginç ve bize yabancı. [..] "Herkes başkalarının haklarına ve anayasal değerlere zarar vermediği sürece kendi karakterini yaratma konusunda özgürdür... Bu çerçevede kişinin özgürlüğü kutsal ve dokunulmazdır."

Peki, bizim 82 yapımı anayasamızın ilk üç maddesinde neler var, bir de ona bakalım. [..] “1- Türkiye Devleti bir Cumhuriyettir. 2- Türkiye Cumhuriyeti, toplumun huzuru, millî dayanışma ve adalet anlayışı içinde, insan haklarına saygılı, Atatürk milliyetçiliğine bağlı [..]

Bu karşılaştırmadan siz ne sonuç çıkarıyorsunuz bilmiyorum ama benim 
ilk bakışta çıkardığım sonuçlar şunlar: Arada bir kültür farklılığı var,
 arada derin bir mantalite farklılığı var, arada bir geçmiş toplumsal 
deneyimlerden ders çıkarma farklılığı var... Ve en önemlisi, arada en az
 bir yüzyıllık fark var...

Doğru








zaman:

Eylül 06, 2013










