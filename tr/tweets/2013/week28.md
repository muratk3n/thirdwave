Evet, “çoğunluğun oyunu alan, genel 
iradeyi temsil eder ve herkes bir sonraki seçime kadar bu iradeye tabi 
olmak zorundadır” bir tür demokrasi anlayışı olabilir. Ancak bu anlayış,
 tarihî tecrübelerle sabit olduğu üzere, kaçınılmaz olarak yurttaşların 
temel hak ve özgürlüklerinin ayaklar altına alındığı çoğunluk 
diktatörlüğüne götürür. Buna karşı, seçimle gelen hükümet yanında, 
özgürlüklerin ve çoğulculuğun güven altına alındığı türden demokrasi, 
kısaca liberal demokrasi, Batı, AB normlarında demokrasi fikri 
gelişmiştir. 

Doğru

AKP İstanbul İl Başkanı 

Demokrasi sadece sandıktır.

Değildir









zaman:

Temmuz 11, 2013










Gezi Parkı gösterilerinin verdiği ana mesaj [..] “Yeni Türkiye”nin keyfi ve otoriter 
yönetimi kabul etmeyeceğiydi. Bu mesajı belki en iyi ifade eden, 
uluslararası üne sahip sosyal bilimcimiz Prof. Dr. Nur Yalman oldu: 
“Osmanlı döneminde hükümdarın kullarının yerini, günümüz Türkiyesi’nde 
artık yurttaşlar aldı…” Gezi Parkı eylemlerinin verdiği çeşitli siyasi sonuçlar şimdiden görülüyor [..] İstanbul Belediye Başkanı Kadir Topbaş 
bundan böyle bir durağın yeri değiştirilirken bile halka sorulacağını 
söylemek ihtiyacını hissetti. En doğru teşhisi ise BDP eşbaşkanı 
Selahattin Demirtaş yaptı: Gezi Parkı, demokratik özerkliğin (yani 
yerinden yönetimin) ne demek olduğunu gösterdi.

Doğru

* Gezi Parkı, Kemal Kılıçdaroğlu’nu dahi 
dürtükledi. Amberin Zaman’a dediklerine bakın: “Yenilikçi bir parti 
olarak görünmüyoruz. Farklı bir dile ihtiyacımız var. Yeni nesil çok 
kıvrak, çok zeki… Onlara yakın olamadık. Anlayamadık…” Ve bombayı 
patlatıyor: Anadilde eğitime karşı çıkan, vatandaşlıkta “Türk” tanımında
 ısrar eden “CHP’li üyelerin anayasa uzlaştırma komisyonuna sundukları 
görüşler partiyi bağlamıyor…” (Taraf, 17 Haziran) Ulusalcıların yükünü 
sırtından atan bir CHP’nin elinde halkla barışmak için büyük bir fırsat 
var. 

Nihayet uyanmaya başladınız 

Şu "dürtüklenmeyi" yıllar önce niye beceremediniz kardeşim? O arada sadece bu blog'dan bir araba dayak yediniz, biz de bayılmıyoruz yani millete tekme tokat girişmeye. Doğru dürüst iş yapın, tonu değiştirin, alkışlayalım.










zaman:

Temmuz 02, 2013

Sözü Mısır’a getireceğim. Mısır’daki darbeyle ilgili yorumlardan [..]
biri, “Arap Baharı’ndan demokrasi çıkmadı” şeklinde...

Demokrasi çıktı işte daha ne çıkacak

Arap Baharı'dan işleyen bir "temsili sistem" çıkmamış olabilir, ama bal gibi demokrasi çıktı işte. O enerjiyi sistemsel bir yöne doğru kanalize edemezsen  tokat suratında patlar. Seçimden seçime değil, her zaman halka soracaksın. Dangalakça hareketler yapmayacaksın (Obama azıcık yağlayıp ballayınca adam -Mursi- birdenbire havalara girdi, bu güç toplama işi o zamanlar oldu - sebep bu kadar basit mi, evet bu kadar basit). 

Yani Mursi cuvalladı. Darbeciye geçit vermeyecekti - askerlerin bizim 12 Eylul'de olduğu gibi "ortam hazırlamasına" bile gerek kalmadı, Mursi güzelce o ortamı kendisi hazırladı zaten.  








zaman:

Temmuz 05, 2013

Tekrar edeyim: 30 yıl Mübarek'e dayanan Mısır bir yıl Mursi'ye mi dayanamadı?

Hoppala

Bu da nerden çıktı şimdi? "Sen elindekiyle yetin, demokrasi sana fazla gelir" türünde saçma sapan bir laf olmuş... 1. Tahrir, bir değişimin göstergesiydi. Onu doğru okursan, ona göre hareketler yaparsın. Türkiye temsili sisteme geçtikten sonra tek parti düzenine geri gitmek ne demekse (elindekiyle yetin, çok parti sana fazla gelir), Tahrir 1 ve 2 sonrası "azıcık demokrasi" ile yetinmek o anlama gelir.








zaman:

Temmuz 08, 2013










Yeniden ve artan bir ivme ile yöneldiğimiz kültür çatışması siyasetinin kapsamlı toplumsal huzursuzluklara neden olmasını önlemenin yolu demokratikleşme aracılığıyla farklılıkların güvence altına alınmasıdır. Bu, kültür(ler) arası mücadele ve siyasetin bu temelde üretilmesini önleyemez; ancak onun toplumsal çatışmaya dönüşmesine engel olur.

Mesele tüm bireyleri ahlâk anlayışımız ve dünya görüşümüz çerçevesinde tektipleştirerek, "ideal" bireylerden oluşan, bu kıstaslara uymayanların ötekileştirileceği bir toplum ve "gençlik" yaratmak değil, Gezi Parkı'nda gitar çalan küpeli Ahmet ile Üç Aylar'da kıldığı nafile namazı sayısını artıran Mehmet, başörtüsüyle üniversitesine devam eden Ayşe ile muhafazakârlığı kadınlığa müdahale olarak gören Fatma'nın birarada yaşamasını sağlamaktır.

Gerçekte bunlar kaçınılmaz bir kavgayı da sürdürmemektedirler.

Bunun fitilini ateşleyen kültürel çatışma siyasetleridir. 

Doğru

Yorumcu

Mısır'da generaller nüfuzlarını muhafaza etmek için darbe yaptı

Kısmen doğru

Aslında olan biten şöyle: 2. Tahrir protestosunu görünce Sisi'nin ve Mısır ordusunun ödü patladı. O ölçüde devasa insan kitlesi sokağa dökülürse ve merkezi yönetimi protesto ederse, o "merkezin" içinde olan ordu da dolaylı olarak o protestonun hedefi olur.  2. protestoya kadar ordu Mursi ile uzlaşmıştı (1. Tahrir'in korkusuyla onu da belirtelim). Fakat ikinci kez bu sefer 14 milyon kişi yönetimin karşısına dikilince "kim bu Mursi biz onu tanımıyoruz" diye adamı pat diye kenara atmaları anormal degildir. Alternatif nedir? Yanında durup milyonlara karşı savaş vermek mi? Bu da mümkün değil. Mursi demokratik bir lider olsaydı belki bu beklenebilirdi, fakat Mursi oyle bir lider olamadı, dangalakça hareketler yaptı, ve olan oldu.

Taner Akçam

Eğer cevabını aradığınız soru, dâhil olunacak ortak kültürel kimlik ne 
olacaktır sorusu ise bu arayışın birey hak ve özgürlükleri ve demokrasi 
konusunda duyarlı olmayacağını bilmeniz gerekir.  

Doğru

Ernest Gellner'in Uluslar ve Milliyetçilik kitabında belirttiği gibi devlet, ülke çapında yapılan  ortak kültürcülük / kimlikçilik, milliyetçilige girer. 21. yüzyılda ortak şeylerin ne olacağını halkın dinamikleri belirler. Dinamik derken demokrasi diyoruz tabii, dandik bir temsili sistemden bahsetmiyoruz (halk mevcut sistemde yönetici "seçmiyor", "öne sürülenler" arasındaki en istenmez olanları "eliyor").








zaman:

Temmuz 07, 2013










Yıllarca temsil krizinin boğduğu bir siyasi partiler düzenine sahip olduk [..] Bugün ise hakim parti ile toplum arasındaki ilişkilerde kimi hatlarda kopukluk yaşanıyor. Ve pek çok sorun yeniden baş gösteriyor. İlk
 sorun, partiler açısından toplumsal değişme ve toplumsal dinamikleri 
okuma konusundaki zafiyettir. Bu zafiyet, toplumsalı kendi iç döngüsüyle
 anlama, toplumsal dinamiklerin değişken niteliğini kavrama, siyasi dili
 ve dokuyu sürekli olarak yeniden yapılandırma eksikliğiyle kendisini 
gösteriyor.

Örnek mi? Gezi olaylarının arkasındaki 
'toplumsal dalga'yı ele alalım. Parlamentoda temsil edilen hangi siyasi 
parti bu dalgaya dokunma çabasına girmiştir [..] Siyasi iktidar açısından yaşanan temel olarak tepkisel, 
tehlikeli ve organize nitelikte, esasen kendi varlığını hedefleyen bir 
sokak hareketidir. AK Parti bu çerçevenin dışına çıkmaya niyetlendiği 
zamanlarda ise olanı, yeniyi anlamlandırmakda zorluk çekmektedir [..]

Anlamayınca ıskalıyorsunuz. Iskalayınca asayiş nesnesi olarak tanımlıyorsunuz. Asayiş nesnesi olarak tanımlayınca toplumsal bir durum karşısında bizzat siz bir asayiş nesnesi haline geliyorsunuz.

Doğru








zaman:

Temmuz 30, 2013










Müslüman Kardeşler'in örgütlü gücü, Mübarek'in bile onlara 2005 yılında
 meclisteki sandalyelerin % 20'sini vermesiyle sonuçlanana benzer 
pazarlıkları zorunlu kılıyordu.

Tam degil

Mübarek kendine gerçekten alternatif olabilecek tüm muhalefeti, tamamen içeri tıktı - Müslüman Kardeşlere da aynı muameleyi yapabilirdi. Fakat bu gibi grupları özellikle dışarıda bıraktı, hatta "kısmi temsil" ile azıcık ortalarda dolanmalarını da sağladı. Amaç, Batılıları korkutmak: "bak ben olmazsam alternatifim bu dinciler" diye onlara gösterip kendi onemini arttırıyordu.. Batılı da bakıyor (genelde saftirik ABD kongre üyeleri), aa hakikaten etrafta bir takım sakallı adamlar dolaşıyor, eyvah ya fazlalaşırlarsa? Yalla Habibi Mubarek!

Ortadoğu'nun böyle kırk tane kavisi var. 








zaman:

Temmuz 14, 2013










