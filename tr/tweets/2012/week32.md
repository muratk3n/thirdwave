Bizim Star gazetesi 1926 senesinde yayın hayatında olsa idi Şeyh Said meselesi ve Takrir-i Sükun Kanunu üzerinden üç temel konu manşetleri süslerdi: Kürt meselesi, laiklik meselesi ve ifade özgürlüğü.


Sene 2012, yani 86 sene sonra yine aynı üç konuyu konuşuyoruz, gazetelerin manşetlerinde yine bu üç temel ve değişmeyen konu.


Bu kadar sorun çözme acemisi, beceriksizi bir toplum, bir devlet olabilir mi?


Bayram nedeniyle Cumhurbaşkanımız Sayın Gül bir açıklama yapıyor, çok önemli konulara değiniyor, demecinde de şöyle bir ifade yer alıyor: “Ramazan Bayramı dolayısıyla bir kez daha vurgulamak isterim ki bu ülke hepimizindir. Herkes bu ülkenin eşit haklara sahip, asil ve özgür vatandaşlarıdır.”


Bizim ülke anormal dediğim zaman kimileri çok kızıyor, kanlarına dokunuyor ama elinizi vicdanınıza koyun ve düşünün, Cumhuriyet’in yüzüncü senesine yaklaşık on sene kalmış iken bir Cumhurbaşkanı “herkes bu ülkenin eşit ve asil vatandaşlarıdır” deme ihtiyacını duyuyor ise, ortada çok ciddi sorunlar, büyük anormallikler, yapılmış ve yapılagelen çok büyük hatalar var demektir.


Mesela, İsveç Kralı bir bayram nedeniyle acaba “bütün isveçliler eşittir” gibi bir demeç verme ihtiyacı hisseder mi?


Cumhurbaşkanımız Sayın Gül’ün bu demeci vesilesiyle gelelim yol haritasının belli olduğunu düşündüğüm kürt meselesine.


Kürt meselesinin bir demokrasi-hukuk devleti ama bir de PKK boyutu var.


Toplumlarda, tabiatta biz insanların ve devletlerin kontrol edebileceği ve edemeyeceği değişkenler var.


Kontrol edebileceğimiz değişkenler alanında her şeyin evet HER ŞEYİN sonuna kadar gereklerini yerine getirir iken, kontrolümüz altında olamayan değişkenleri de izlemekle yetinmeliyiz.


Kürt meselesinin demokrasi-hukuk devleti boyutları tümüyle kontrolümüz altında değişkenlerdir, bu alanda her şeyi sonuna kadar yapmak zorunda Türkiye Devleti [..] Ama meselenin demokrasi-hukuk devleti boyutu ile PKK boyutunu asla birbirine karıştırmayalım.


Ve asla ama asla “terör sürerken, kan akarken hukuk reformları yapılamaz” gibi SÜPER APTALCA ifadeleri kullanmayalım; böyle dersek, anti hukuk reformu kesimleri kanı durdurmaz, mesele bu kadar basittir.


Dogru








zaman:

Ağustos 21, 2012










