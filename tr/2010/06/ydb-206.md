# YDB - 20/6

Derya Sazak

40 bin insanımızı kaybettiğimiz Güneydoğu’daki sorunu bitirmede “denenmemiş” tek yol, PKK’ya silah bıraktırmaktı! Sınırların değişmeyeceği ancak, Anayasal yurttaşlık temelinde Kürt kimliğinin tanınacağı, ana dilde eğitime olanak tanınacağı, Parlamento’da, belediyelerde DTP/BDP gibi partiler üzerinden temsil meşruiyetinin sağlanacağı adımlarla Kürt sorunu demokratik bir çözüme kavuşturulabilirdi. Öcalan’ı dışında tutacak bir af çıkarılarak, PKK silahlı bir örgüt olmaktan çıkarılabilirdi.

“Demokratik açılım’ın içi ancak böyle dolardı!

Hükümet tam olarak neyi planladı bilmiyoruz ama cesaretinin kırılmasında MGK etkisi, Baykal’ın CHP’sinin süreci kesintiye uğratma çabası, PKK’daki “tasfiye” kaygısı ve nihayet Kürt siyasetinin İmralı ve Kandil’i muhatap göstermesinin, Habur girişlerine tepki olarak başlatılan KCK operasyonlarının sembolik de olsa silah bırakanların cezaevine atılmasının gelinen aşamada etkisi büyük.

Din ile dil, askerle siyasiler arasına sıkışan bu “paradigma” seçime giden Türkiye’de değişmez.

Dogru
