# YDB - 4/9

Abbas Güçlü

[Muvaffak Gözüaydın adlı bir mühendisin gönderdiklerinden]

Online Eğitim ile Bilişim öğretmeni arasındaki fark lokomotif ile koyun arasındaki farktır. Online Eğitimde çocuklar bilgisayar kullanmayı yarım saatte öğrenir. Buna şahsen Hakkâri’de bile şahit oldum.

[B]omboş geçen binlerce saat ve tamamen bilgisiz öğretmenler [egitim] sağlar [mı]? Bilgili öğretmeni ABD bile sağlayamamıştır. Rüya görmeyelim. Ama dünyanın en iyi öğretmenlerini online programda en ücra köşeye gönderebiliriz. Eğitimde eşitlik budur.

Öğretmen olmayan okulda tablet olsa [ne] olacağını göreceksiniz. Çoğu okulda çocuklar öğretmenlerinden daha ileride derslere hâkimdir. Hatta öğretmene ihtiyaç bile yoktur. Fakat bunu öğretmenlere kabul ettirmek imkânsızdır.

Öğretmen olmadan dahi çocuklar tableti kullanıp sınıflarını geçecekler. Burada kuvvet yazılımdır. Tablet tek sınıflı okulda 4 kere daha iyi vazife görecektir.

"O tablet paralarına 50.000 öğretmen atamayı düşünün önce". İşte dünyanın en saçma mütalaası. Zaten okulların tamiri, bakımı, su parası elektrik parası yeterli olmadığı için tablet geliyor. Okullarda öğretmen olmadığı için tablet geliyor. Yalnızca 360 liraya o da 36 ayda ödenecek bir öğrenci kazanıyorsunuz. Öğretmen olmasa da öğrenci dersi takip ediyor. Kar olsa, sel olsa, zelzele olsa öğrenci dersi evde takip ediyor.

Bir öğretmenin maliyeti ayda en az 1.500 lira. Yılda 18.000 lira. 50.000 öğretmenin yıllık maliyeti 18.000 x 50.000 = 900.000.000 lira veya 600.000.000 $ 5 yıllık maaşı ise 600.000.000 x 5 = 3 milyar $16.000.000 tabletin maliyeti ise 150 x 16.000.000 = 2.4 milyar $. Yani çok iyi bir iş yapılıyor.

Bilgi Teknolojileri Öğretmenleri kadrolarını da arttırmak mi? Cehaletin daniskası denir buna. Tablet kullanmak için bilgisayar bilmeye lüzum yoktur. Herhangi bir öğretmen veya veli 10 dakikada öğretir.

"Öğretmensiz öğrenirler artık!" En doğru laf. [..] Yazılım geliştikçe öğretmene de ihtiyaç kalmayacak. Öğretmenlerin de korkusu burada.

Bir öğretmenin yetişme maliyeti yılda 50.000 $’dan 4 yıllık eğitim 200.000 $’dır. Sonra da yıllık maliyeti 12.000’$ dır. Ayrıca iyi bir öğretmen yetiştirmek için 200.000 $ değil 1 milyon $ gerekir. Bunun için dünyanın her yerinde öğretmene karşı savaş başlamıştır. Öğretmene kâfi maaş verilememektedir. Bundan dolayı da iyi öğretmen yetişmemektedir. Bütün dünya öğretmensiz eğitime gitmek zorundadır ve gitmektedir.

Dogru

Bu çağa gereken sayıda ve kalitede öğretmen yaratmak mümkün değil ve artık herkese kalite gerektiği bir çağdayız. Bu da video, ders materyelleri, herşeyin Internet üzerinden verileceği bilgisayar bazlı bir sistem ile olabilir. Khanacademy'nin başarısı ortada [1].

Öğretmenlere ne kadar para verilip, verileceği, kaç tane olacağı bir tarafa, araştırma ile uğraşmayan tüm öğretmenler işten atılmalıdır. Bir ürünü [öğrenciyi] işlemek için o sayıya oranla niteliksiz işçiyi [öğretmeni] fabrikada [okulda] istihdam etmek, aynen orkestrada daha fazla ses çıkarmak için daha fazla müzisyen çalıştırmak gibi, modernist ve geri bir yaklaşımdır. Bu yaklaşım öyle ya da böyle iflas edecektir.

--

[1] Devlet bir hizmet olarak Khanacademy'nin içeriğine Türkçe ve Kürtçe seslendirme yapabilir.
