# Yaratıcılığın Kumaşı - 3

Gore şirketi başarısını afişe eden müthiş bir kampüse sahip değil. Mevcut binaları Delaware-Maryland sınırı yakınlarında birkaç alçak binadan oluşuyor. Bu binalar birbirinden yeterince uzak, böylece her birinde bağımsız, otonom, ufak boylu takımlar olabiliyor. İlginç bir şekilde bazı binalar toprak bir yol yakınında, insan bu yollardan geçerken holding merkezi değil tarım arazisi gezdiği hissine kapılıyor.


Bu binaların içinde neler olduğunu anlayabilmek için orada birkaç sene çalışmış olmak lazım. Diane Davidson örneğini ele alalım; Diane, Citywear projesinde çalışması için ise alındı, bu çaba dahilinde Prada, Hugo Boss, ve Polo Gore-tex kumaşlarını hem ise, hem bir partiye giderken giyilebilecek giysiler tasarlarken kullanacaklardı. Açıkçası, Diane'nin Bostonian dahil olmak üzere 15 yıllık giyim sektöründe satış müdürlüğü de içeren kariyeri, onu Gore'daki patron olmayan, net hatlar ile tanımlanmış görevleri olmayan çalışma tecrübesine hazırlamamıştı. "Gore'a geldiğimde kimin ne yaptığını anlamam mümkün değildi, öyle ki bir ara bu şirketin nasıl olup ta iş yapabildiğine inanamadım.. O ilk günler çıldıracak gibiydim" diyordu. Her yeni işe alınan gibi Diane'e bir "başlangıç sponsor'u" verildi, ama bu kişi bir "mentör / yardımcı / yol gösterici" seviyesinde birisiydi, patronu değildi. Buna rağmen Diane, hala birisi ona ne yapması gerektiğini söylemeden nasıl çalışabileceğini anlayamıyordu.


Herkese sürekli "patronum kim?" diye soruyordu.


Sponsoru "o P-kelimesini burada kullanma" diye tavsiye etti [1].


İş dünyasında deneyimli bir yönetici olan Diane, bu işittiklerinin o holdinglerinin slogan yapıp hiçbir zaman takip etmedikleri yöntemlerden biri olduğuna kanaat getirdi.


"Ama gizliden gizliye aslında patronlar var değil mi?" diye soruyordu artık.


Yoktu. Diane Gore'da biraz daha zaman geçirdikten sonra şunu farketti; Patron aslında bütün "takımıydı", takımdaki kişiler çalışıyorlardı, çünkü kimse takımını yarı-yolda bırakmak istemiyordu. Bir bakıma herkes patrondu, ama kimse bir başkasının patronu değildi.


--


[1] P-kelimesi, N-kelimesi kullanışları deyimler; argo kelimeler hakkında o kelimeleri kullanmadan konuşabilmek için (bazen yakında çocuk olduğu için) bulunmuş bir dil oyunudur. Burada "patron" kelimesi argo değil tabii ki, ama yapılmak istenen ima "Gore şirketinden bu kelime küfür / argo yerine geçiyor" (şakayla karışık).


Kısaltmalardan en cok bilinenleri F-kelimesi, N-kelimesi vs..







zaman:

Nisan 26, 2009










