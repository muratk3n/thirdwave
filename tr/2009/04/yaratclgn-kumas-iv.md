# Yaratıcılığın Kumaşı - 4

Üstüne üstlük [Gore şirketine yeni girmiş olan] Diane Davidson, şirkettekilerin yaptıkları işlerin bile standart iş tanımlarına uymadığını farketti. Her takım üyesi o takıma değişik seviyelerde bazı "sözler / taahhütler (commitment)" vermiş oluyordu, ve bu sözler ışığında yaptıkları işler çoğu diğer şirketin satış, pazarlama, ürün tasarımı gibi ayrı "derebeyliklerine" ayırdığı işlemlerin bir birleşimi olabiliyordu. Diane'nin insanları birebir tanıması, ve aynı şekilde diğerlerinin Diane'i tanımaya ve sorumluluk verecek kadar güven duymaları için biraz zaman geçmesi gerekti. Sonunda Citywear projesinde satış ve ürün hazırlama işlerini idare eden bir görev üstlendi. Kendini "kategori şampiyonu" olarak tarif ediyor, çünkü pazarlama, satış ve sponsor olma işlerinin her birinin içinde. Diane, Gore şirketinde çalışanların eski şirketlerdeki kategorilerle tanımlanamayacak yeni iş çeşitleri yaratabilmelerinin güzel bir örneği, ve Diane'nin tecrübesi Gore için son derece normal.


Gore'un inovasyon başarısının temeli "problemin üzerine para ya da insan yığmak" ya da bir fildişi kulesi haline gelen "AR-GE laboratuarları" kurmak değil. Başarılarının temeli şirket çalışanlarının bir görev duygusu hissiyle değil, çalışanların kendilerini motive edip, kendi istekleri, meraklarının peşinde koşabilecekleri, bunu yaparken birbirleriyle özgür şekilde iletişimde, işbirliğinde olabilecekleri bir kültürün yaratılmış olması.


Gore'un kutsal kavramlarından biri "kendi kendine oluşan liderlik (natural leadership)" kavramı. Liderler hiçbir zaman tepeden atanmıyor. İnsanların hakikaten "önden giderek" lider olması gerekiyor; yani şirkette herhangi bir konuda lider olmak istiyorsanız, takipçilerinizi kendinizin bulması, kendinizin ayartması lazım. Ortada hiçbir komuta zinciri olmadığı için kimse sizi takip etmek zorunda değil. Gore'da herhangi bir konuda liderlik yapmak isteyen kişi, bir "beceri(li) mıknatısı (talent magnet)" olmak zorundadır; lider kendisi ile çalışmak isteyen insanları bularak onları kendine çekmeye uğraşır. Lider, yetenekli insanları yaptığı iş hakkında duyduğu heyecan, ve şirkette unu sayesinde projesine çekmek için çabalar.


İşte bu "kendi kendine oluşan liderlik" sayesindedir ki Gore, hiçbir tecrübesi olmayan müzik endüstrisine girerek Elixir adlı akustik gitar telini icat edebildi ve otuz yıldır doğru dürüst yeni atılım yapılmamış bir endüstride çok önemli bir ilerleme kaydetti. Elixir'in çıkış noktası ise daha ilginç: Bu ürün müzikle hiç alakası olmayan tıbbi ürünler üreten Arizona tesisinden çıktı.

 Dave Myers bu tesiste çalışan, daha önce kalbe takılan plastik ekler tasarlanmasında çalışmış bir mühendisti. Göre şirketi her çalışanın vaktinin bir bölümünü (tipik olarak yüzde 10'nu) tamamen spekülatif yeni fikirlerde harcaması için [1] teşvik eder; İşte vaktinin bu bölümünde Myers bir sefer kendi dağ bisikleti üzerinde çalışmıştı; bisikletinin vitesinin daha rahat geçmesi için bazı denemeler yapmış ve bu denemelerin birinde vitese giden kabloların üzerinde (Gore-tex'e benzeyen) ince bir plastik sıvı sürerek, Gore'un Ride-On bisiklet kablosu ürünlerini ortaya çıkarmıştı. Bu başarıdan cesaretlenen Myers şimdi Disney World'de kullanılan türden büyük boyutlarda kuklaları oynatmak için gerekli kabloları iyileştirmek için uğraşmaya başladı. İnce kablolara ihtiyacı vardı ve bunun için gitar telleri kullanmaya karar verdi, ve tellerin üzerine daha önce bisiklet için kullandığı türden bir plastiği sürmeye karar verdi. Eureka ani 1993'te geldi; kendi kendine "bu teller gitar çalmak için de faydalı olamaz mı?" diye sordu. Sürdüğü plastiğin gitar tellerini daha az kırılgan yapacağını tahmin ediyordu.


Myers bir gitarist değildi, bu yüzden şirkette müzisyen olan bir arkadaşından yardım istedi. Arkadaşı Chuck Hebestreit hem mühendis, hem de müzisyenlerin gitarlarıyla yaşadıkları sıkıntıları birinci elden tecrübelemiş bir gitarcıydı. Gitaristlerin elinden kablolara geçen doğal yağ ve deri parçaları tel üzerinden giderek gitardaki ufak yerlere giriyor, ve belli şekilde titremesi gereken telin sesini azaltıyor, ayarını bozuyordu. Üstelik metalin kendisi de sürekli hava ile temas halinde olduğu için paşlanıyordu. Yani gitar tellerinin kısa ve tahmin edilemez bir ömürleri vardı.


Myers ve Hebestreit ikilisi tam iki sene boyunca hiçbir başarı sağlayamadan deneyler yaptılar. Sonra aynı tesisteki bir diğer arkadaşları, John Spencer, ne üstünde çalıştıklarını duydu. Spencer'in o sırada Gore'un Glide projesinde işi bitmişti; bu proje iki sene önce şirkete 45 milyon dolar kazandırmış bir projeydi ve Spencer oradaki tecrübesine dayanarak gitar tellerinde de aynen dış ipinde kaydettikleri başarıyı tekrarlayabileceklerini düşündü. O da gitar projesine yüzde 10'lük vaktini vermeye başladı, aynı anda diğer işlerle uğraşmaya devam ediyordu. O sıradaki ana işi ona pek hareketli gelmiyordu, doktorlar ve hastaneler için bir stok idare sistemi yazmaktaydı.


Gore şirketi her zaman ar-ge teknologları ve satış görevlilerini üretim tesisine koymakta özen gösterir, böylece bütün takım beraber çalışabilir ve insanlar birbirinin rollerini almaya başlar. Arizona tesisindeki üçlü, yarım düzine kadar ek iş arkadaşını gitar projesine katılmaları için ikna etti. Projedeki herkes bunu kendi yüzde önlük boş zamanında yapıyordu. Nihayet, tamamiyle kendi motivasyonlarıyla üç sene bu şekilde çalıştıktan sonra, bu kimseden izin almadan, gözetlenmeden, teftiş edilmeden geçen o üç sene sonunda, projeyi tüm Gore şirketine açtılar, o noktada resmi yardım istendi; çünkü artık ürünü piyasaya sürme vakti gelmişti.


--


[1] Google ve Facebook sirketlerinde benzer bir sirket politikasi var. Google icin bu bos zaman suresinin yuzde 20 oldugu biliniyor, yani bes gunluk is haftasinin bir gunu calisanin kendi projesinde harcanabilmektedir. Google News yazilimi boyle bir yuzde yirmiden ciktigi bilinmektedir.







zaman:

Nisan 27, 2009










