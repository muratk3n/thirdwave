# Yaratıcılığın Kumaşı - 1
Fast Company Amerika'nın en inovatif şirketini bulmaya karar verdiğinde, seçimimizi objektif ölçütlere dayanarak yapmaya karar verdik, fakat bunu takip etmenin ne kadar zor olacağını tahmin edemedik. Elle tutulmaz bir öğe olan inovasyonu nasıl sayıya çevirmeliydik? Eğer patent sayısına baksaydık, o zaman IBM tartışmasız lider olacaktı, bu şirket sadece 2003'te 3415 patent almıştı. Fakat artık patentlerin eskilere göre daha az önemli olduğu bir çağdayız. İnternet dünyasının en inovatif şirketleri Amazon, Google, Yahoo, eBay sadece birkaç patente sahip. "En fazla parayı ar-ge'ye kim ayırıyor" diye bakabilirdik, ama oluk oluk para akıtmak bir şirketi otomatik olarak inovatif yapmıyor. Geçtiğimiz onyılda Microsoft ar-ge'ye sene başına 5 milyar dolar harcadı, ama bu kadar harcamaya rağmen, o "sonraki büyük buluşu" bir türlü ortaya çıkaramadılar.


Buradan hareketle, sayılar üzerinde cambazlık yapmaktan vazgeçtik ve öteki kriterlere odaklanmaya başladık. Daha detaylı elemeye başlamadan dedik ki "uzun inovasyon tarihi olan şirketlere bakalım". Düşündük ki ekonomideki ve teknolojideki büyük değişim dalgaları sırasında tutarlı ve sürekli olarak devam ettirilebilmiş bir inovasyon önemli bir gösterge olacaktır. Tabii bu kriteri koyar koymaz, Amazon, Google gibi nispeten yeni ortaya çıkmış Silikon Vadisi şirketleri listeye alınamış oldu.


Bir başka başlangıç kriteri olarak, hem ürünlerinde, hem de o ürünü ortaya çıkarırken takip edilen süreci şekillendirmede inovatifliği kullanmaya karar verdik. Bu mesela Dell şirketini listeden attı, çünkü bu şirket iç sürecini yenilemekte, iyileştirmekte son derece inovatif fakat ortaya koyduğu ürünler fazla orijinal, ilham verici, inovatif değiller. Yelpazenin diğer tarafında Apple var, ki bu şirket göz kamaştıran ürünler ortaya koymakta başarılı, fakat inovatif bir süreçleri yok. Şirketin tüm başarısı sadece bir kişinin, liderleri Steve Jobs'in sezgilerine bağlı. Steve Jobs bir gün ortada olmayınca ne yapacaklar? Apple yatırımcıları/hissedarları bu sorunun cevabını Steve Jobs pankreas kanseri tedavisiyle ameliyata girdiği zaman düşünmeye mecbur kaldılar geçende. Hayır; bizim aradığımız üstteki gibi şirketler değil, inovasyonun dayanıklı olduğu şirketler olmalıydı. Aradığımız şirketlerde inovasyon tek bir adama bağlı olmamalıydı, hatta "ufak bir yaratıcı takıma" bile bağlı olmamalıydı. Bu kriterlerin bizi sayısız yeni ürün ortaya çıkarabilmiş birkaç büyük kuruluşa götürdüğünü farkettik, bunlar (hakedilmiş bir şekilde) ünlü olan şirketler 3M ve General Electric şirketleri idi. İşte tam bu sırada, başka bir şirket gözümüze çarptı:


Bu şirket tüm aradığımız özelliklere sahipti ve yaptıklarını GE'nin o dehşet boyutları ve müthiş kaynakları olmadan yapıyordu. Bir diğer deyişle, bu şirket beyinin kaba kuvvete üstün geldiğinin canlı bir örneğiydi. Büyüklüğüne oranla Amerika'nın en inovatif şirketi W.L. Göre & Associates şirketiydi.







zaman:

Nisan 23, 2009










