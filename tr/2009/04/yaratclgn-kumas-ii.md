# Yaratıcılığın Kumaşı - 2

Muhakkak Gore Associates şirketinin en ünlü ürününün ismini duymuşsunuzdur; Gore-tex kumaşı, ki bu ürünle kumaşın üzerinde saydam bir plastik tabaka konuyor ve böylece kumaş şu geçirmez, rüzgar geçirmez hale getiriliyor, ve hala nefes alınabilen bir ortam oluyor.  şirketi büyük -- 1.58 milyar dolarlık cirosu ve 6300 çalışanı var fakat buna rağmen 3M ya da IBM gibi aşırı devasa boyutlarda sayılmaz. Buna rağmen Gore o kadar çok ürün ortaya çıkartıyor ki, tam toplamın ne olduğunu ortaya çıkarmakta hayli zorlandık. Tüm varyasyonları gözönüne alırsak, toplamın 1000'ın üzerine çıktığını farkettik. Gore'un tıbbi ürünleri olan kalp yamaları, sentetik damarları 7.5 milyondan fazla hastaya takılmış durumda. İleri teknoloji kumaşları, astronotlar, askerler ve kuzey, güney kutbuna ya da yüksek dağlara tırmanan sporcular tarafından giyiliyor. Endüstriyel ve elektronik bazı niche alanlarda bakıyorsunuz, Gore bir numara ürünü üretiyor; bunlar hava kirliliğini azaltmak için kullanılan filtrelerden tutun, hidrojeni elektriğe çeviren yakıt hücrelerini üretecek montaj bantlarına kadar bir yelpazede kendini gösterebiliyor. Halka açık olmayan (private) bir şirket olan Gore'un bilançosunu dışa açma zorunluluğu yok, ama basın sözcüleri Gore'un cirosunda geçtiğimiz senelerde "iki haneli" büyüme olduğunu söyledi. Pek çok iş alanında Gore birdenbire ortaya çıkıveriyor ve piyasa liderliğini ele geçiriyor. Dış ipi (dental floss) ürününde böyle oldu (ki Gore'un versiyonu parçalanmaya dayanıklı ilk üründü), ya da Elixir gitar tellerinde aynı şey görüldü (bu teller normal tellerden 4-5 dayanıklıydı). Gore çalışanları bir alanda daha iyi bir ürün ortaya çıkarabileceklerini düşündükleri anda, o piyasaya dalmakta hiç korku hissetmiyorlar.

Gore bir şirket olarak çelişkisel bir görüntüde: aynı anda hem sınıfta "inek" diye bilinen çocukların maceracı, atılgan (maverick) olabildiği, hem "standart çalışma yöntemlerine" karşı hiçbir taammülü olmayan, hem de, ilginç fikirlere destek, enerji vererek onlara olgunluğa erişinceye kadar gereken tüm zamanı verip bekleyebilecek kadar sabırlı bir yer. Geldiği yer bağlamında çok ağırbaşlı görüntüde, fakat yeni fikirler ve büyüme söz konusu olunca açgözlü, ve sinir tanımaz hale gelebiliyor. Gore'u nadide yapan onun hem işleyiş tarzında hem de müthiş çeşitli ürünlerinde inovatif olabilmesi. Bu şirket, diğer şirketlerin "yaşayış felsefesi" olarak hatmettiği tüm kuralları kapı dışarı edebilmiş bir yer. Lokasyon olarak orta-atlantikteki kenarda köşede kalmış bir bölgede, Silikon Vadisinden 3000 mil uzakta, ve Wall-Street'ten (mentalite olarak) daha da uzakta. Ve kendine has devrimsel bir şekilde Gore sihirli gibi gözüken bir şey yapmayı başarıyor: Süregelen, istikrarlı ve emsalsiz sonuçlar ortaya çıkartabilen yaratıcılığı teşvik etmek.

Araba Havuzunda Parlak Fikirler

Gore'u diğer şirketlerden ayıran onun kültürü, ki bu kültür 1958 yılına, Wilbert "Bill" Gore'un Dupont'u bırakarak kendi şirketini başlattığı zamana dayanıyor. Bill o tarihe kadar Dupont'ta 17 sene çalışmış bir mühendisti. Bill'in o yıllar hakkında söylemeyi sevdiği bir söz vardır: "Gerçek iletişim araba havuzunda [1] olur". Hiyerarşik bir şirkette insanların birbiriyle komuta zincirine önem vermeden özgürce konuşabilmelerinin tek yolu araba havuzudur. Bill o yıllarda bir şeyi daha farketti: Ne zaman bir kriz olsa şirket bir acil eylem ekibi kuruyor ve tüm kuralları kapı dışarı ediyordu. O an, organizasyonların hem risk alabildiği hem de önemli buluşlar yaptıkları anlar oluyordu. Bill düşündü, madem acil eylem ekibi yöntemi bu kadar faydalı sonuçlar veriyor, bu yöntemi takip etmek için niye bir kriz çıkmasını bekleyelim ki?

Ve Bill, yeni şirketinde tüm kuralları kapı dışarı etti. Öyle bir iş yeri kurdu ki, bu yerde gözle görülür hiçbir hiyerarşi kalmadı, çok az sayıda rütbe ve resmi iş çeşidi (titles) bırakıldı. Bill, direk, birebir iletişimde ısrar etti; şirkette herhangi biri, herhangi bir başkası ile konuşabilmeliydi. Sonuç olarak ortaya çıkan bir şirket öyle bir oluşumdu ki sanki pek çok ufak "acil eylem gruplarının" toplamından oluşuyordu. Bu fikri daha da kökleştirmek için Bill takımların sayısına sınır getirdi -- üretim birimleri bile en fazla 150-200 kişiyle sınırlandı. Bunun yeterince ufak bir sayı olduğuna kanaat getirildi, böylece herkes herkesi tanıyabilecek ve neyin üzerinde çalıştığını, yeni bir fikir için kimin gerekli becerisi ve bilgisi olduğunu bilebilecekti; gerek o yeni fikrin amacı inovatif bir ürün olsun, gerek şirketin günlük işleyişi hakkında bir düzenleme olsun.

---

[1] Araba havuzu kelimesi Amerika'da çalışanların ise gitmek için aralarında bir havuz oluşturarak, ise gider/gelirken sırasıyla bu havuzdan birinin arabayı kullanmasına verilmiş isimdir. Böylece çalışanlar benzinden tasarruf ederler, tabii trafik te azalır, bu yüzden bölge yönetimleri bu havuzları teşvik etmek için "araba havuz yolu (çar pool lane)" diye ayrı, diğer trafikten ayrı yollar bile tahsis etmektedirler. Üstteki iletişim notu ilginç, çünkü pek çok çalışan aynı anda arabada oluyor, doğal olarak konuşuyorlar. Bir önceki bürokrasi yazımızdaki dokikai kavramına benziyor aslında bu is.








zaman:

Nisan 25, 2009










