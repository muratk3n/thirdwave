# YDB - 23/1

[Mehmet Barlas](http://www.milliyet.com.tr/2008/01/24/yazar/zmbarlas.html)

Neticede bazı toplumların birkaç yüzyılda yaşadıkları değişimi, biz
Türkler sıkıştırılmış bir zaman içinde ve değişimin çapını tam
kavrayamadan ama dünyadaki değişimden de etkilenerek yaşadık. Örneğin
hem köylülükten kentliliğe, hem tarımdan sanayi ve sonra da hizmet
ağırlıklı ekonomiye geçtik, hem de “nükleer çağ”ın “bilişim çağı”na
dönüşümünün bütün yansımalarını gördük. [..] Bilincimize içeriden ve
dışarıdan gelen yoğun bilgiler ve kavramlar, şimdi tam bir “izdiham”
tablosu oluşturuyor.

Dogru

[Gungor Uras](http://www.milliyet.com.tr/2007/06/16/yazar/uras.html)

Sanayi üretiminde önemli olan sermaye, makine ve ucuz emekti...[Bu]
dönemde "birlikten güç doğuyordu"... Onun için insanlar
birleşti... Kültürler birleşti... Sermaye birleşti... Üretim
birleşti... Tüketim birleşti... Toplum birleşti. Bu birleşmeler,
mass-production, (toplu-seri üretim) mass-consumption, (toplu
tüketim), mass-media (tek doğrultuda bilgi, haber) ve nihayet
mass-society (kitlesel toplum) oluşumunu sağladı... İnsanlar,
kişilikler, kültürler bir "eritme potası" (melting pot) içinde
birleşti. Bir araya geldi. [..] Fakat bilgisayarla kumanda edilen
üretim birimleri, kol kuvvetine dayalı işgücünün, emeğin değerini yok
etti... Bilgisayarla kumanda edilen makineler yüzünden toplu -bir
örnek- seri üretim zorunluluğu ortadan kalktı...

Aynı maldan milyonlarca üretmek yerine, tüketicinin bireysel tercihine göre aynı maldan binlerce çeşit üretmek mümkün. Bir örneklik zorunluluğu üretimden kalktı, tüketici kendine sunulan bir örnek malı kullanma zorunluluğundan kurtuldu. Halbuki eskiden "modernleşme" demek, bir örnek olmak demekti... Bir örnek sanayi ürünü kullanmak, bir örnek giyinmek, bir örnek düşünmek, bir örnek kültüre sahip olmak, bir örnek aile yapısı, bir örnek eğitimdi. Buna yabancı dilde, "mass society/mass production/mass communication" deniliyordu. Şimdi "de-massification" dönemi başladı. Bilgi çağı bireyselleşmeyi, çözülmeyi, kişilikle ortaya çıkmasını, bireylerin kişisel tercihlerini ortaya koymalarını teşvik ediyor. Buna imkân veriyor. Eskiden standart bir toplum vardı. Ortak değer yargıları, ortak kültür, ortak dil, ortak eğitim, ortak aile yapısı dağılmaya başladı.

Dogru

[Mehmet Altan](http://www.belgehaber.com/artikel.php?artikel_id=23)

Yüksek riskli fonlarla ilgili gelişmelerin tümü ‘sanayi dönemi’
mantığı ve zihniyetiyle yapılmakta... Gelişmeler bu gözlükle
kestirilmekte... Halbuki, Peter Drucker ‘Kapitalizm Sonrası Toplum’
kitabının bir bölümünü bu fonlara ayırmıştı. [..] Bir değişim ve
yenilenme ekonomisinde ‘kar’ diye bir şey olmadığını artık
biliyoruz. Yalnızca maliyetler vardır; geçmişin maliyetleri ve
belirsiz bir geleceğin maliyetleri. Ve geçmiş işlemlerin, geleceğin
maliyetlerine denk düşen asgari mali getirisi de sermayenin
maliyetidir. Bu ölçü alındığında, son otuz yıl içinde bir avuç dışında
kalan bütün Amerikan şirketlerinin maliyetlerini karşılamayı
başaramadığını görürüz.’ Peki ne olacak? Drucker şöyle diyor: ‘Bu
mülkiyet sahiplerinin çıkarı ise kısa vadeliden çok uzun vadeli
sonuçlarda ve borsadaki kısa vadeli hisse fiyatlarından çok ekonominin
büyümesindedir. Bu rol ve işlev, gerek teoride gerekse pratikte
sermayenin ‘kapitalizm’de sahip olduğu rol ve işlevden tamamen
farklıdır.

Dogru

[Murat Belge](http://www.radikal.com.tr/haber.php?haberno=11686)

Berman'ın Marx'dan alıntılayarak söylediği gibi 'Katı olan her şey
buharlaşıyor.' Üretimde emek gene önemli bir pay sahibi, ama emeğin
içindeki 'zihni/fiziki' ayrımı artık neredeyse tamamen ayrışmış,
aradaki denge tamamen birinciden yana kaymış durumda. Dolayısıyla
emeği 'kol gücü' temelinde tanımlayan bütün teoriler ve siyasi
projeler, iflas etmiş durumda. Ama 'zihin emeği'nin göçünde bir şeyin
'çekmesi'nin yanı sıra, neredeyse ona yakın derecede, bir şeylerin
'itmesi' de rol oynuyor. Yaşadığınız yerde, edindiğiniz zihni beceriyi
gerçekleştirecek alan ve iş yoksa... Yaşadığınız toplumun genel
ideolojisi aldığınız eğitim ve değerlerle sizi yabancılaştırıyor ve
boğuyorsa, siz zaten kapılacak bir 'mıknatıs' arama durumuna
gelirsiniz. Birilerinin, bu toplumdaki ideolojinin 'zekâ-savar' rolü
oynamasının zararlarını artık anlaması gerekiyor.

Dogru
