# YDB - 18/7

Mehmet Barlas

Şu "değişim" denilen kavram, kimbilir kaç kez konu oldu yazılarımıza. Dün de, "STV"de, Hüseyin Gülerce'nin programında, Prof. Dr. Mustafa Erdoğan'la birlikte, yine "değişim"i irdeledik.. Hiç unutmayalım.. İnsanlar pek değişmez.. Ama olaylar ve şartlar, ne olursa olsun değişir..

"Değişim"le sosyolojik açıdan ifade edilen olay, insanların "huy değiştirmesi" değil, insanların değişime "uyum göstermesi"dir.. "Değişim", bir kuşak meselesi de değildir. Neticede Türk toplumu, Tanzimat'tan beri, yeni kuşakların gelip, ülkenin siyasetini, ekonomisini ve yapısını değiştirmesini bekliyor.. Oysa mezarlıklar, daha önceki davranışları aynen tekrarlamış, eski genç kuşakların cenazeleri ile dolu.. Daha da ötesi, bu dünyada da, "öbür dünyada" da, değişime karşı kendi modellerini koyup, gelişimi dondurmaya çalışan sayısız "toplum mühendisi" Türk var..

Oysa bizim "değişim mühendisi" Türkler'e ihtiyacımız var.. Dünyada ve yurtta yer alan ve önüne geçilmesi mümkün olmayan değişimin yönünü önceden hissedip, toplumun önündeki engelleri kaldıran ve ülkeye "vizyon" açan kişilere, "değişim mühendisi" deniliyor..

Dogru

Bu eski Barlas yenisinden daha akilli galiba. Yenisi "ne kadar cok sey degisirse o kadar cok sey ayni kalir" havasinda (Fransiz atasozudur bu arada -kilavuzunuz karga olursa-). Dunyada ve Turkiye'de tamamen yeni seyler olmaktadir, ve bu degisimler, eski Barlas'in dedigi gibi onunde durulabilecek degisimler degildir.

Oral Calisanlar

Ergenekon soruşturmasının derinleştirilmesi, darbecilerden, katillerden hesap sorulması yeni bir dönemin başlangıcı olacaktır. Bu yeni döneme geçiş, siyaset-asker ilişkisinin de normalleşmesi için bir yol açacaktır. Askerin siyaset dışında kalmaya alışması için bir sivil uzlaşmaya ihtiyaç var.

Evet, insanın gençliğinden itibaren edindiği alışkanlıklarından vazgeçmesi kolay değil. Gençliğinde kazanamadığı bazı alışkanlıkları da (mesela demokrasi) sonradan kazanması kolay değil. Ama alışkanlıkların değiştirilmesi bazen şart olabiliyor. Demokrasiyi sigara gibi bir ‘sağlıksız alışkanlık’, siyasete müdahale etmeyi ise bir ‘iyi alışkanlık’ olarak görenler, alışkanlıklarını değiştirmek zorundalar.

Simdi AKP’ye kızıp Ergenekoncuları savunmaya bahane arayanların 2001 yılında Ecevit’in de iktidardan indirilmek istendiği görmeleri gerekiyor. Ecevit şeriatçı mıydı?

2001 yılındaki müdahale, Ergenekon’la karşılaştırıldığında daha masum görünebilir. Ama unutmayalım ki, kendisinde bu gücü ve hakkı gören bazı askerler, başka koşullarda başka şeyler de yapabileceklerine inanmaya başlayabilirler.

Ergenekoncular da sonuç olarak ‘memleketi kurtarma’ inancı ya da gerekçesiyle yapmışlar bütün bunları...

Özü itibarıyla arada bir fark olduğunu sanmıyorum...

Ergekon davası, asker-siyaset ilişkisinde yeni bir sorgulama dönemine imkân verecektir...

Katiliyorum

Necdet Sen

Bu kadar çok bilgi, belge, kanıt ortaya dökülmüşken, komplolar, cinayet şebekeleri, dehşetengiz planlar dava dosyalarına işlenirken ve mızrak çuvala sığdırılamazken, nasıl oluyor da kendisini bu güne kadar ‘darbelere karşı’ hatta ‘darbelerin mağduru’ olarak görmüş bir kesim, bu soruşturmaya ‘inanmam da inanmam’ deyip direnebiliyor?

Neden Susurluk yol kazasına mal bulmuş magrıbî gibi dalan medya şimdi ikiye yarıldı da büyük kısmı ‘hepsi palavra’ diye ayak diretiyor?

Tamam, belli ki bazı plaza yöneticileri ve yazarları o ekspres trene vaktiyle binmiş, tren hızlandıkça panikliyor ve bir türlü atlayamıyorlar, son durağa kadar trende kalmak zorundalar artık.

Ama normal zamanlarda bu medyaya zerre kadar güvenmeyen bir kısım okur neden bugün onlarla hemfikir?

Acaba bunun nedeni, o kitlede hep varolan kendisini bir şeylere ‘karşı’ olarak konumlandırma alışkanlığı olmasın?

Bilmediği konularda ‘bilmiyorum’ demek yerine biliyormuş ayağına yatma ve bunun için de zahmete girmeden okunabilen köşelerden emanet fikir devşirme kolaycılığı?

Yani zihinsel tembellik?

Hatırlayalım, Susurluk kazasından sonra zamanın başbakanını konuya karşı tavır almış ve gayet basiretsiz bir üslûpla ‘fasafiso’, ‘mum söndü’ gibi ifadeler kullanmıştı.

Zaten ‘şeriatçı’ diye damgalanan ve hasım olarak algılanan Erbakan ve Refah Partisi böyle falsolu bir yola sapınca, üstelik de kurulu düzenin asıl patronu olan Silahlı Kuvvetler de bu protesto kampanyasına destek verince, bizim tatlı su aydınlarının ve medyanın çekineceği hiç bir şey kalmamıştı ortada. Dost ve Düşman gayet net belliydi zaten.

Ama bugün çok daha karmaşık bir tablo var. Dehşetengiz bir örgüt ve başarısız bir darbe girişimi açığa çıkarıldı. Ama AKP hükümeti buna ‘fasafiso’ diyerek karşı çıkmak yerine üstüne gidiyor.

Zurna da orada zırt ediyor galiba.

Kendi siyasal duruşunu AKP’ye ve onun temsil ettiği muhayyel Öcü’ye karşı olmak olarak tanımlayan kesim, AKP’nin yürüttüğü bir operasyona yandaş olmaktan çekiniyor.

Çünkü bugüne kadar başkalarını ‘yoksa sen de mi AKP’nin kuyruğuna takıldın?’ diye sıkıştırırken, şimdi kendisinin de benzer bir suçlamaya maruz kalabilme ihtimalinden rahatsız.

O zaman işin kolayına kaçıp, gazetelerde yazan ‘fasafiso’ türü hazırlop yorumlara bel bağlamak daha rahat geliyor.

Nasıl olsa yalnız da değil. Bu nağme kalabalık bir koronun dilinde.

Yarın işin rengi değişirse ‘ne yapalım yahu, ben de gazetelerin yazdıklarına aldandım’ deyip işin içinden sıyrılmak var nasıl olsa.

Bu açıkgöz yurttaş modelinin, dört elle sarıldığı kolay muhalefetin kendisini 12 yıl öncesinin Necmettin Erbakan’ıyla aynı gaflet ve dalálet çizgisine düşürdüğünü anlaması için sanırım biraz daha zamana ihtiyacı var.

Geçenlerde eski bir arkadaşımla karşılaştım.

Havadan sudan konuşurken konu siyasete geldi.

‘Yav’ dedi, ‘hatırlar mısın, o zamanlar (1990’lar) söylediğin her şey doğru çıktı’.

‘Doğru çıktı’ dediği, uzun zamandan bu yana dile getirdiğim ve başlangıçta pek fazla kişiyi inandıramadığım şeyler: Sovyet bloku dağılınca şallak mallak olan bir kısım solun kapağı kof bir doktrin olan Kemalizm’e attığı, ‘şeriat tehlikesi’nin aslında yapay bir ‘öcü’ olduğu, korku duygusuyla baş edemeyen insanların otoriter rejimlere meylettiği, başörtüsü yasağının despotik özü, kendisini ‘çağdaş’ diye tanıtan zümrenin bir bölümünün aslında seçkinci ve darbe destekçisi olduğu, medyanın, yargının, üniversitelerin ‘sol’ kisvesi altında bal gibi kurulu düzenin avukatlığına soyunduğu gibi bugünün artık yaygınlaşmış fikirleri.

Dayanamadım, ‘ama o zaman bana kan kusturdunuz bunları söylediğim için’ dedim.

Sırıttı, ‘biraz erken söyledin’ dedi.

Kanımı kurutana kadar didişmek yerine anlamaya çabalamadığı için özür falan dilemedi tabii ki.

Konformizm: Kendisini zora sokacak, rahatını kaçıracak, toplumla çatışmasına neden olacak davranışlardan ve fikirlerden uzak durma, ‘uyaroğlu’ takılma, vicdanı tersini emretse de kolay yolu seçme, gelene ağam gidene paşam deme, etliye sütlüye karışmama, kokmama, bulaşmama, itaat etme, işin kolayına kaçma hali.

Katiliyorum

Hatta daha ileri gidersek, konfirmizm aslinda Ayn Rand'in "ilkesel dusunemeyenler" olarak betimledigi grubun ta kendisidir. Bu insanlar icin kavramlar yerine "kabile" vardir, fikirler yerine "kisiler" vardir. Bu kisiler icinde oldugu grup ne dusunurse onu dusunur. O grubun kurallarin kim koyar? Mitik, tarihte kalmis bir takim "liderler". Mafya'nin temeli budur. Sosyalizm'in temeli budur. Her turlu kollektivist ideolojinin temeli budur.

Ahmet Kekec

Dün Susurluk çetesine karşı çıkanlar, bugün neden Ergenekon terör örgütünün savunucusu oldular?

Bunda anlaşılmayacak bir şey yok.

Çünkü, Susurluk bir bahaneydi.

Çetelerin devleti ele geçirdiği ve bağlı olarak ‘laikliğin tehlikeye düşürüldüğü’ tezi, geleneksel irtica politikalarının bereketiyle ayakta durmaya çalışan çevrelerin ‘halkı devlete yaklaştırmama’ politikasının bir devamıydı sadece...

Üstelik, bu iki örgüt arasında akrabalık bağı mevcut.

Bu bağ apaçık ortadayken, ‘Susurluk’ eyyamında başı çeken bir kısım basın neden tuhaf, anlaşılmaz, rasyonalize edilemez bir suskunluk içinde?

Hayır, suskunluk içinde de değiller.

Bilakis, soruşturmayı sulandırmak için ellerinden geleni artlarına koymuyorlar.

Demek ki, sorun ‘çete’ler değilmiş.

Sorun, siyaset kurumunun inisiyatif almaya başlamasıymış.

Katiliyorum

Engin Ardic

Bir romana, yani içindeki kişilerin kendi özel duygu ve düşünceleri olan bir sanat eserine, bir "essay" (deneme) ya da bir "pamphlet" (risale) muamelesi ediyorlar. Elif Şafak'ın başına gelenleri hatırlayalım. Açılan dava aklanmayla sonuçlanıyor, çekilen üzüntü de yazarın yanına kalıyor (kimi zaman da bu reklamdan doğan "fırsat rantı" tabii!) Sevgili dostum ve sınıf arkadaşım Nedim Gürsel yeni bir roman yazdı: "Allah'ın Kızları". İslam'ın ilk günlerini anlatıyor... Savcılığa düştü.

Aklınıza hemen Salman Rüşdü gelmesin, Nedim kimseye hakaret etmemiş. (Fakat herhalde Turkiye gibi bir ülkede kovuşturmaya uğrayacağını da tahmin ediyordu.)

Bu romanda -elbette-Kureyş kabilesi de, putperestler de, cahiliyye dönemi artıkları da, peygamber efendimizin düşmanları da var ve onlar da elbetteefendimizin aleyhinde konuşuyorlar. Konuşacaklar. Onu öldürmeye de çalışacaklar. Bu romanda elbette Hatice anamız da, Ayşe anamız da olacaktır. Efendimizi seveceklerdir. Gerçek bu değil midir?

Ne yani, Ebu Cehil, "ben aşağılık bir herifim, Muhammed Mustafa'nın yanında beşpara etmem" mi diyecekti?

Lütfen sanat eserini sanat eseri olarak değerlendirmeyi bilelim ve ele güne gene rezil olmayalım.
Nedim Gürsel ve eserleri hakkında olumlu ya da olumsuz yargıyı eleştirmenler ve okurları verirler.

Katiliyorum
