# YDB - 22/11

Emre Akoz

Hindistan gezisine giderken Başbakan Erdoğan, gazetecilerin "YouTube'a girilemiyor" eleştirisi üzerine, "Yoo, ben giriyorum, siz de girin" diyor. Fark şurada: Geçmişte mahkeme bir yasak getirir, siyasetçi de bundan memnun kalır, ellerini ovuşturarak uyulmasını sağlardı. Şimdi ise siyasetçiler, yasağı delmeni yollarını bizzat anlatıyor! Yani tam bir komedi!

Aslında YouTube yasağının, ön kapıdan girişi kocaman bir kilitle engellenmiş ama arka tarafı herkese açık Nasrettin Hoca türbesinden farkı yok. (Eskiden böyleydi ve Nasrettin Hoca'nın esprisine uygundu.) Mahkemeler istedikleri kadar yasaklasın YouTube'a gireceğiz; çünkü böyle bir yasak, internetin ruhuna aykırı. Yine de olayın hiç de komik olmayan bir tarafı var: Siyasetçinin görevlerinden biri de, Meclis'te kanunları değiştirerek, bu tip anlamsız yasakları ortadan kaldırmaktır. Yani mesele, YouTube yasağını delecek yan yollar önermek değil, yasaklamayı imkânsız hale getirmektir. Hindistan "bilişim" ve "internet üzerinden iş yapma" konusunda epey ilerledi. Başbakan Erdoğan'ın Hindistan'dan feyiz almasını ve döner dönmez şu saçma yasağı kaldıracak girişimlerde bulunmasını umalım.

Katiliyorum

Gokhan Ozgun

Özal, Türkiye’de büyük tabuları yıktı. Bugün Türkiye’nin yüzü hâlâ Batı’ya dönükse, bu, Özal sayesindedir. Yoksa mesela, Turgut Sunalp denen asker olmaktan başka bir mesneti ve meziyeti olmayan, şimdi kimsenin nursuz yüzünü ve adını bile hatırlamak istemediği birinin ‘boşluğuna’ çevirecekti yüzünü Türkiye. [..]

Ama putları kıran aynı Özal, ‘benim memurum işini bilir’ diyerek, askerlikten uyanık vatandaşa çıkış yolu temin ederek, devlet yanaşması burjuvaziye pek ilişemeden, ona ne idüğü belirsiz bir ‘becerikli’ burjuvazi ekleyerek, yepyeni bir uyanık vatandaş modeli yaratmıştır.

Bu ‘uyanık muhalif vatandaş’, kimseyi, özellikle hiçbir kurumu karşısına almaz, her şeyin etrafından dolaşır. (Özal’ın kendi gibi, bir nevi bürokrat muhalif tiplemesidir.) Bunun mekanizmaları toplum içinde zamanla kabullenilmiştir. Sınıf atlamaya çalışan Türkiye, yıllardır bu mekanizmalarla ve bu ‘uyanık muhalif’ tiplemesiyle idare etmiştir.

Medyamız bu ‘uyanık muhalif’ tiplemesiyle ağzına kadar doludur. Onlar için vize hakiki bir sorun değildir. Eğitim hakiki bir sorun değildir. Demokrasi hakiki bir sorun değildir. Asker hakiki bir sorun değildir. Hepsinden kaçış için açılmış ‘hakiki’ gizli yeraltı tünelleri mevcuttur. Bunları bilmeyen, kullanamayanlar için, çok üzgündürler. Türkiye güzel, ama yalnız bir ülkedir... Ve hatta, yalnız olduğu için mi, bu kadar güzeldir, yoksa?.. Sorry. Karar vermek çok zor.

Ama artık o gizli geçitlere bütün ‘uyanık muhalifleri’ sığdıramayacak kadar gelişiverdi memleket [..]

Dogru

Bu "etraftan dolasmaciligin" ornegi yukarida goruluyor zaten.. "Benim memurum isini bilir", "benim Internet kullanicim isini bilir".. Arada bir fark yok.
