# Tolay, Milli Söylem, Göçmenler, Anadolu

[Orijinali](../../../en/2020/07/migrations-anatolia.md)

Ulusların kurgusal / hayali taraflarını anlamak için önemli bir öğe
tarihi ulusal söylemdir, ve kurucuların tarihi hafızasını kontrol
etmek istemeleridir, ki bu sayede belli bir şekildeki ulus-devlet
fikrini yaratmak ve korumak isterler. Tarihin tabii ki devlet
oluşumunda merkezi bir rolü vardır, sadece o tarihte önceden olanların
belgelendiği için değil, o tarihin ülkenin kimliğini tanımlamasındaki
ana rolü yüzünden. Ulus-devlet ve milliyetçilik hakkında yapılan
araştırmalar gösteriyor ki tarihteki belli olayları belli bir grubu
yüceltecek şekilde sunmak, hatta yoktan yaratmak şimdiye kadar görülen
ulusların oluşmasında temel oluşturuyor (Anderson, 1991; Gellner,
1983).  Tarihsel olaylar ve şahsiyetler sembol ve 'kim olduğumüz'
hakkında referans haline geliyorlar. Muhakkak tarih araştırmalarında
[diğer bilim dallarında olduğu gibi] kısmı [sonradan düzeltilebilecek]
subjektif bakış açıları olabiliyor fakat bu sübjektiflik milli tarih
denen oluşlarda çok daha belirgin hale geliyor.

Gellner'in sözleriyle "Koruduğunu, kolladığını, tekrar ayaklandırmak
istediğini iddia ettiği kültürler aslında tamamen kendi uydurmasıdır,
ve o kültürel öğelerin tanımları, içeriği değiştirile değiştirile
artık tanınmaz hale gelmiştir". (Gellner, 1983, sf. 56). Milli tarihi
söylemler bazı olayları örtbas etmek, diğerlerini daha fazla vurgulama
sürecidir, ki bu süreç tarihi bir tür sosyal kurgu haline getirir,
gerçi bu kurgunun sınırları akademik olarak bilinen tarih etrafında
dönmelidir fakat çoğu zaman bu böyle olmaz (Berger, Donovan, &
Passmore, 2002). Milli söylem bu sebeple tarihi gerçeklerden çok
gündelik siyasi ihtiyaçları yansıtır. Bu sebeple 'bir ulusun tarihini
yazmak moderniteye yakıt sağlayan o ilkel karmaşayı seslendirmektir'
(Bhabha, 1990, sf. 294). 

Türkiye tarih yazıcılığı bu tür bazı öğeleri dışarıda bırakıp,
bazılarını dahil ederek 'Türk' kimliği yaratmanın ilginç bazı
örneklerini sunuyor bize (Çagaptay, 2006). Ondokuzuncu yüzyıldan
önce kendini Türk ulus-devleti diye gören bir şey yoktu. 

Geniş ölçekte bilinçli, kastı ya da dolaylı şekilde Türk kimliği
yaratma süreci Osmanlı imparatorluğu sonlarında, imparatorluk içinde
kendini milliyetçi, reformcu gören kişilerle beraber oluşmaya başladı
(mesela 19'uncu yüzyıl sonunda Genç Osmanlılar, ve erken 20'inci
yüzyılda Genç Türkler hareketleri). Bu hareketler 1923'te doğan Türk
Cumhuriyeti'na varlık sebebi sağlamalarıyla zirve noktalarına
vardılar; Mustafa Kemal Atatürk 'Türk ulus-devleti'ne ev sahipliği
yapan 'Türk devleti' kurgusuyla Cumhuriyet doğuşu onların
düşüncelerini radikal, somut, ve kapsayıcı seviyeye taşıdı (Karpat,
2001).



Kaynaklar

Anderson, B. R. O. G. (1991). Imagined communities: Reflections on the origin and spread of nationalism. London: Verso

Gellner, E. (1983). Nations and nationalism. Ithaca, NY: Cornell University Press.

Berger, S., Donovan, M., & Passmore, K. (2002). Writing national histories Western Europe since 1800. London: Routledge.

Bhabha, H. K. (1990). DissemiNation: Time, narrative, and the margins of the modern nation. In H. K. Bhabha (Ed.), Nation and narration. London: Routledge.

Çağaptay, S. (2006). Islam, secularism, and nationalism in modern Turkey who is a Turk? London: Routledge.

Karpat, K. H. (2001). The politicization of Islam: Reconstructing identity, state, faith, and community in the late
Ottoman state. Oxford: Oxford University Press.

