# YDB - 26/8
Johnson Mektubu [..] yazarı Haluk Şahin’e göre 
ise mektup krizi, kamuoyunun büyük baskısı yüzünden Kıbrıs’a müdahale 
etmesi gereken ancak Türkiye’nin bunu yapmaya gücünün olmadığını gayet 
iyi bilen İnönü’nün topu ABD’ye atmak için planladığı bir ‘oyun’du. 
Çünkü Cüneyt Arcayürek’in yıllar sonra Haluk Şahin’e anlattığına göre, 
İsmet Paşa, Dışişleri Bakanı Feridun Cemal Erkin’e “Çağır Amerikan 
Büyükelçisi’ni, adaya çıkacağımızı söyle” demiş, Erkin hayretler içinde 
kalmış ve ‘Aman paşam nasıl haber veririz. Hemen, yapmayın bu haltı, 
derler, müdahale edip durdururlar” cevabını vermişti. Paşa ise “Sen 
söyle söyle” diye ısrar etmişti.

 1964’te Washington’da elçilik müsteşarı olan İlter Türkmen ise şunları anlatmış Haluk Şahin’e:

 “Biz, Johnson’ın mektubunu tahrik ettik. Hükümet böyle bir notanın 
gelmesini bekliyordu. İsmet Paşa’nın hakikaten müdahaleye niyeti 
olsaydı, Amerikan hükümetinin fikrini sormazdı. Amerikan sefirini 
çağırıyor ve diyorlar ki, ‘Biz Kıbrıs’a müdahaleye karar verdik. Sizin 
bu konuda bir görüşünüz var mı?’ Adamlar da müdahaleyi engellemek için 
ne kadar ağır bir mesaj göndermek gerekiyorsa, o kadar ağır bir mesaj 
gönderiyorlar.” Benzer ifadeleri, İnönü’ye yakın bir başka diplomat da 
(Haluk Şahin adını vermiyor) tekrarlayacaktı: “Türkiye, Kıbrıs’a çıkarma
 yapmaya askeri açıdan hazır değildi. Çıkarma en zor askeri 
operasyonlardan biridir. İsmet Paşa durumun farkındaydı. Kısacası tüm 
hazırlıklara ve jestlere rağmen, o zaman Türkiye çıkarma yapmayacaktı. 
Ancak İnönü, askeri müdahaleyi kullanarak gözdağı vermek de istiyordu. 
Bu yüzden gemiler, keşif uçakları yola çıktı. Sonra Amerika’nın ‘Durun, 
çıkmayın’ demesi sağlandı. O zaman çıkarma yapılmamasının sorumlusu 
Amerika oldu.”

İlginc

Mantıklı açıklama... Büyük bir ihtimalle aynen yukarıda anlatılanlar  oldu. 








zaman:

Ağustos 26, 2013










